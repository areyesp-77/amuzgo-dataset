Twe' nkwi xue m'an kwi ti' tyo ndye ts'a ti', 
ts'ian jndë, tyua' ju' sku' ti' k'a ti' jndë, 
Mo' twe' nkwi xue t-ja ti', 
të ki tsa ti' ts'ian, 
no' ya tje ti' tyua' je, 
t'aa 'nna sku' ti' k'on, 
No' ma' kje tats'on ti' ng'e të non tsan nji, 
të 'yon jon sku' ti', xue' jon sku' ti'. No jo, 
'nni 'nna ntsa' ti'. Ma të kjo ti', 
t'eo ti', 
ndo' hu xjen 'nein tje kwi ki tsian, 
tso' ki tsian an': 
ndo' u' tyo ndye re, ndu ma tyo', 
'a jo je. Ma t'eo ma ng'e 
hu tsan nji tje jon b'a no' tsia na tja jon 
të 'yon jon sku'. No' jo tso ki tsian an': ti' ndyoto 
no' ti'nkon' tonyo ma tson' sku' nein jo kion kwe, 
tso ki tsian an' nnu ti'tyondyee'. Jo jnon ti' 
na' t'ëo' ti'. 
Tja ki tsian ya na tje ki tsianan' b'a tsan nji i', 
ya jo tso o' : nkia chjo b'a re, taa 'nna t'a 
tsan nji i' b'i jon. 
No' u' re, 'nni 'nna ma ndue' ma nti'. 
tsit'uan tson' re, ja njo kwaxye ama yu u' njoyon sku ti' 
sku ti' tyondyee', t'io ti' m'a ti'. Ntjo je ki ndye 
ntjo je ki ndye nkwaxye nnö', tsan nji b'i jon. 'nni 'nna 
nja an, tyon tinkia ndhe bi na ya'. Si ki ty'e 
ki tsian an' tsan nji i' ni kwe jon tinkia ndhe. 
Ma jo n'ei tëkits'a ki tsian an'. 
Ya njo je ta 'nna jndë njo yon ki tsian an', 
sku ti' tyondyee', 
ndye të 'yon o' to tja o', 
hu ti'tyondye tëkjo nkwe 
ti' tyo ti' mang'e sku ti' 
tsan nji të 'yon jon. 
Jo tje kwi ki so ndye t'oan tyë' ndye ra. 
Jo tso ki sondyee'
u' ndu ma t'ëo' retyondye. Ndu ti'ndyio sku' të yon 
tsan nji. 'a ndatsu 'a tji ya. Tji ya, mo tanyen tso 
ki so ndye e' nein jo kio an, tja ro ki sondyee' tje ti' 
m'a tsan nji i' taa b'a' jon b'i jon 'nni 'nna 
Ma ndue banty'i ntjo. Njo tso ki sondyee' 
ng'eu' øjno yon sku ti' tyondyee' 
no' hu ti' tya ndho ti'. 
'Nni 'nna nja o' ma' ti' ndhe ra ya 
ko ninkiandhe. Tja nkwe o' m'an tyondyee'. 
Ta 'nna jndë tyondyere be ndhe 
ti-nkia. Jndë je ma' tja ki so ndye e'. Tyondyee' 
ntjo nkwe t'ëo' nkwe ti'. 
Jo tje kwi tyosu, kio' 
lu k'en, u' re 'nni 'nna tjon ma t'yeo 
'ajo tyosu re, ja ra tso o' 
sku' të'yon tsan nji no' tsian 
na nein ta'naakokjwe jon ma ni jo 
m'an jon b'a tsan nji. Ndye tso tyosu, 
ja nkjo jo kio an' nein. No' jo 
tso tyondye jekijndë ntsa' 
re tyosu, jndë tye' n'an na 
t'oan chen mo' ta jndë jnda an', 
'amo' jo 'achi n'amein na tyen be sa na ndha an, 
tso tyosu nnu tyondyee', tik'o an ng'e tke an 
na ma yu ya ni ts'ian ko'oen. 
Na nein ja jo, tso tyos u'. 
Tjaro tyosu u' ndo' 
ya na tje tyosu u' b'a tsan nji 
ndo chjo b'a bi' tso tsan nji ki ndyo jndë je. Ya jo, 
ma junti' tyosu u' tso o' 
ndu =je u' tsan nji ya ke'tson ba' 
no' ja nchji ng'e ya na b'a ts'an n-kje 
ntsu nnu ts'an kuenon jon kjo jon 
no' u' ji ke' ma tsineinre tso 
tyosu u' nnu tsan nji. 
Jndë tsan nji i' tji jon 
Kwi tsua nda ti'jon ndyo tyosu u' jnon 
ti' i' tsua ny'ö o'. 
Ya na jnon tyosu tsua a' ny'ö o' hu xjen nein 
sintsjero o' nonki o'. Jo tuan ro tyosu u' 
u' tsan nji re. 'Aju nda tio ba ma u'a 
jo tso tsan nji. 
'Atikindia ji ba t'ya jni, kinokindya' yo nön'. 
Jo tjon 
tsan nji ki xua a': ma yu na t'ya na tio o'	. 
Hu xjen 'nein je 
njon tsan nji sku tyondyee' tëkioo' na tio ntju 
xi' tsjo na m'an tsui' i'. 
Ntia' chen tyosu u' tonkio 
Ts'an y'on jon tsjo na nkujon nda. 
Jo tso ti' 
tyosu nnu tsan nji, u' re tsan nji 'atayujon 
ya nchiu ts'an jo ro kuendje' n chiu, 
tso tsan nji. Jo 
tju tyosu u', kwi tekeno' 
xi' ta'ndia tsan nji 
tju ro, kwi chen jon tontk'on tja ro o. 
Ya tje o' xi' tsjoo' 
jo chen m'an sku tyondyee', ma' hu xjen 'nein tyon 
tyosu u' tsjo tju ndo' 
ma' sk'a ndyö o' ti' sku 
tyo ndye e' tyo o' styo ti' njoyoro ti' tje 
ndjayu. No' ya tje ti' 
b'a jndë tje re tyondye, ndo' 
sku' njoyon jndë njokini'i nnu ndoba na nkja ts'an 
ndya tke nkja ts'an, tobe nkja tsindha ts'an. 
Ndo' sku'. 
Nkianaya u' ndo', jndë ma' jo tjaro tyosu je.